СТВОРЕННЯ СХОВИЩА НАУКОВИХ ЖУРНАЛІВ
НА ОСНОВІ ПРОГРАМНОГО ЗАБЕЗПЕЧЕННЯ OPEN JOURNAL SYSTEMS
Національний авіаційний університет
1E-mail: ntb@nau.edu.ua
2E-mail: vahnovan@nau.edu.ua
Розглянуто основні функції, характеристики та переваги електронної журнальної системи
відкритого доступу Open Journal Systems. Показано роль електронного журналу в популяризації наукових досліджень. Наведено переваги відкритого доступу, завдяки якому розширюється читацька
аудиторія та збільшується кількість цитувань наукових праць.
Ключові слова: відкритий доступ, вільно поширюване програмне забезпечення, електронні
журнальні системи відкритого доступу, індекс, наука, цитування.
Постановка проблеми
На сьогодні питання про використання індексу цитованості як критерію оцінювання наукової
продуктивності є дуже актуальним. За кількісні
показники, котрі можуть стати основою оцінки
розвитку науки, обрано кількість опублікованих
наукових праць і патентів, відображених у покажчику цитованої літератури SCI (Science Citation
Index) та кількості їх цитувань [1].
Через обмеженість тиражу деяких наукових
видань та вартість підписки автор не може розраховувати на широку читацьку аудиторію і, як
наслідок, на велику кількість цитувань. Надання
відкритого доступу до результатів наукових
досліджень в електронному вигляді через мережу Інтернет може бути простим і економічним
способом їх поширення.
Студенти отримають можливість дізнатися,
які наукові дослідження проводяться в навчальному закладі, до кого краще йти навчатися. Крім
того, це допоможе зорієнтуватися у виборі університету для навчання. Молоді викладачі та
науковці зможуть визначитися, з ким їм краще
працювати, одержати інформацію про кожний
вищий навчальний заклад.
Метою роботи є :
– визначення необхідності організації бібліотекою Національного авіаційного університету
(НАУ) системи відкритого доступу до наукових
журналів університету як однієї з електронних
форм бібліотеки вищого навчального закладу;
– розгляд питань функціонування системи
відкритого доступу НАУ;
– просування його наукових здобутків у світовому науковому просторі.
Аналіз досліджень
Аналіз публікацій учених НАУ показав дуже
низький порівняно з іншими вищими навчальними закладами відсоток публікацій, що доступні світовій спільноті [2; 3; 4]. Показник важливості праць (імпакт-фактор), що видаються в
НАУ, також достатньо низький.
Показник важливості публікацій є тим більше,
чим більше використовується та цитується видання, чим більше посилань на нього і чим більше праць ґрунтується на ньому. Чим більше
імпакт-фактор наукових статей, тим краще для
дослідження та кар’єри самого дослідника.
Низький показник важливості праць свідчить
про недостатній рівень впровадження нових,
прогресивних технологій організації наукового
інформаційного обміну.
Наукові публікації вчених НАУ відомі дуже
вузькому колу, а механізми оприлюднення результатів досліджень – неефективні. Науковці
НАУ зацікавлені в оперативному розповсюджені
результатів своєї наукової діяльності, поширенні
їх у світовому просторі та збільшенні кількості
цитувань власних статей.
У науково-технічній бібліотеці НАУ впроваджується система відкритого доступу до
наукових журналів університету на базі
технології відкритих журнальних систем OJS
(Open Journal Systems) – програмного забезпечення з відкритим вихідним кодом для
ведення рецензованих журналів, створених
за проектом загальнодоступних знань, за ліцензією GNU General Public License (див. рисунок).
Інформаційні технології
6
3Система відкритого доступу до наукових журналів НАУ
64 ISSN 1813-1166. Вісник НАУ. 2012. № 4
Реалізація системи відкритого доступу
Систему розроблено для розширення доступу
до результатів наукових досліджень, сприяння
розвитку рецензованих публікацій з відкритим
доступом, надання технічної інфраструктури не
лише для презентації в Інтернеті журнальних
статей, а й для всього процесу редакційного керування, в тому числі подання статті, кількаразового рецензування та індексації. Адреса системи:
http://jrnl.nau.edu.ua/.
Open Journal Systems гнучко налаштовується,
підтримує всі процеси життєвого циклу журналу
починаючи від подачі рукопису [5]:
– рецензування;
– оформлення;
– розповсюдження;
– доступ;
– архівування.
Проект має низку переваг:
– Open Conference Systems софт для конференцій;
– Open Harvester systems для гарвестерів
(централізований пошук за метаданими з Open
Archives Initiative-compliant databases);
– Open Monograph Press для монографій;
– Lemon8-XML для переведення текстів у
XML.
У системі існують можливості «збагачених
публікацій» (Enhanced Publications).
Новітні технології дозволяють «збагатити»
наукову статтю, котра стає не лише текстом з
описом результатів дослідження, але й набором
додаткових даних, які дозволяють дослідникам
детальніше презентувати хід дослідження, а читачам прослідкувати хід його виконання, переглянути різні моделі, алгоритми, програмні продукти, які були задіяні, відео чи аудіо.
Проект «Збагачені журнали – це легко» ( The
Enhanced Journals…Made Easy), фінансований
SURF, забезпечив тестування втілення ідеї «збагачених» публікацій для журналів відкритого
доступу на платформі OJS, яка нині використовується, вже для понад 10 000 журналів. Автори і
редактори журналів на платформі OJS зараз можуть легко (автоматично) додавати дані до статей, створювати додаткові метадані тощо.
Використання системи OJS дозволяє забезпечити:
– оперативність підготовки та публікації
статті;
– необмежений доступ до контенту з будьякого робочого місця;
– якісний пошук необхідних матеріалів за
багатьма критеріями та з допомогою пошукових
інструментів;
– доступ до журналу багатьох користувачів
одночасно.
За допомогою системи OJS можна налагодити
безпосередній контакт користувачів з автором
статті через електронну пошту та одержання
необхідного матеріалу в електронному вигляді,
зручному для подальшої обробки, копіювання
тощо.
Онлайн видавництво надає читачам, авторам,
видавцям нові можливості:
– включати в наукові роботи графіку, аудіоі відеокомпоненти;
– взаємодіяти шляхом проведення обговорень і коментування безпосередньо в журналі на
веб-сторінці статті OJS.
Основні переваги функціонування платформи
OJS такі:
– вільно поширюване програмне забезпечення;
– мінімальні системні вимоги;
– нескладний процес установки;
– управління та налаштування через вебінтерфейс;
– документація, яка розроблена окремо для
користувачів та адміністраторів;
– одна інсталяція забезпечує підтримку
декількох дискретних журналів з можливістю
налаштування дизайну окремо кожного з них;
– усі опубліковані статті архівуються на
сайті журналу;
– редактори та системні адміністратори мають змогу самостійно змінювати налаштування
системи, розробляти власний дизайн журналу та
створювати шаблони листів для спілкування з
користувачами;
– можливість здійснювати видавничий процес дистанційно через мережу Internet, залучаючи авторів, рецензентів і редакторів з інших
регіонів;
– публікацію статей у різних форматах (html,
pdf, mp3 та ін.);
– підтримка простих мультимедійних компонентів і повнокольорової графіки, виконання
яких недоступно в паперовому форматі, реалізується в електронних журналах;
– можливість прикріплення до основного
тексту статті додаткових файлів (презентацій,
аудіо- чи відеоматеріалів);
– інструменти читання (Reading Tools) включають посилання на додаткові відомості про
Інформаційні технології 65
автора (зокрема, на електронну адресу), дозволяють переглядати «стрічки новин» (RSS-feed) та
здійснювати пошук подібного матеріалу на сайті;
– сприяння інтерактивній взаємодії серед
читачів шляхом використання модуля підписки з
можливостями коментування й обговорення
матеріалу читачами безпосередньо на сайті;.
– наявність повної контекстно залежної
довідки;
– глобальна індексація змісту різними аналітичними службами, такими, як Scopus, Web of
Science та Google Scholar.
Недоліками системи є брак автоматичної перевірки форматування тексту відповідно до форматів файлів та генерація списку посилань, який
доводиться створювати вручну.
Електронна журнальна система OJS найповніше відображає реальний процес видання журналу, включаючи всі необхідні етапи.
Система має найбільшу кількість інсталяцій у
світі, а також активну підтримку з боку розробників і підтримку багатомовного інтерфейсу.
Висновки
Надання відкритого доступу до результатів
наукових досліджень в електронному вигляді
через мережу Інтернет на базі OJS може бути
простим і економічним способом домогтися розповсюдження матеріалу серед потрібної аудиторії, завдяки чому зростає кількість звертань до
них та збільшується індекс їх цитувань. Оцінка
цих документних інформаційних потоків сприяє
зростанню популярності університету та дає змогу:
– визначити пріоритетні напрями розвитку
науки в НАУ;
– прослідкувати основні її тенденції;
– з’ясувати внесок окремих науковців, видань;
– установити найпопулярніші публікації.
У системі OJS є можливість керувати редакційно-видавничим процесом, рецензувати, публікувати і читати статті онлайн.
Система OJS має найбільшу кількість інсталяцій та активно підтримується розробниками й
користувачами. Система зручна у використанні
як для адміністраторів і розробників, так і для
користувачів, якнайкраще підходить для встановлення її в освітніх закладах і наукових установах.
Література
1. Российские публикации и их цитируемость
в мировом научном сообществе [Электронный
ресурс]. – Режим доступа: http://www.ng.ru/
science
2. Іванкевич О.В. Розвиток електронної бібліотеки Національного авіаційного університету
/ О.В. Іванкевич, В.Ю. Вахнован // Вісник НАУ.
– 2011. – № 4. – С. 74–79.
3. Рейтинг вищих навчальних закладів України в 2011 році – «ТОП-200 Україна» // Дзеркало
тижня. – 2011. – 20 (4 червня 2011).
4. Харченко В.П. Аналіз заходів для визначення місця університету в міжнародних рейтингових системах / В.П. Харченко, О.В. Іванкевич,
В.Ю. Вахнован // Вісник НАУ. – 2011. – № 2. –
С. 77–82.
5. Open Journal Systems | Public Knowledge
Project [Електронний ресурс]. – Режим доступу:
http://pkp.sfu.ca/?q=ojs